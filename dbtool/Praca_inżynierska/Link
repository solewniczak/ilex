Ważnym zagadnieniem jaką należałoby tu poruszyć jest samo pojęcie linku. Ponieważ postulat "tworzenia połączeń" między dokumentami jest dość ogólny, doczekał się wielu interpretacji. Po pierwsze możemy mówić o linkach "jednostronnych" i "dwustronnych". Ideę linków jednostronnych można przyrównać do grafu ze skierowanymi krawędziami. Wyobraźmy sobie dwa dokumenty A i B posiadającymi jeden link A -> B. W tej sytuacji przeglądając dokument A jesteśmy w stanie podążyć za linkiem i znaleźć się w dokumencie B, jednak przeglądając dokument B, nie mamy pojęcia że wskazuje na nas A. Linki "dwustronne" natomiast umożliwiają nam na śledzenie połączenie niezależnie od której strony linku się znajdujemy.


Poza "stroną" linków można też mówić o połączeniach między całymi dokumentami lub jego fragmentami. Można to podsumować poniżej:

jednostronny

całość - całość
np. "Zobacz też" na Wikipedii (w sensie technicznym jest to zwykły weblink, ale założenie jest takie aby połączyć cały artykułu, z innym całym artykułem)

całość - fragment
zwany też jump-linkiem
np. weblink

fragment - fragment
np. weblink z kotwicą

dwustronny

całość - całość
rozwiązanie to nie jest wykorzystywane w żadnym znanym nam systemie hipermedialnym

całość - fragment
zwany też jump-linkiem

np. mechanizm "Stron linkujących" w MediaWiki

fragment - fragment
np. xanalink (Xanadu), link w Intermedia, link w Ileksie


Poza tym podziałem można jeszcze dodatkowo rozróżniać linki na proste i semantyczne (posiadające znaczenie) oraz statyczne (zasób wskazywany przez link podaje się w momencie tworzenia) i dynamiczne (zasób wskazywany przez link jest generowany w momencie podążenia za linkiem).

